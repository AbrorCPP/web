<!DOCTYPE html>
<html>
<head>
    <title>NEWS</title>
</head>
<body>
<h1> Chery Tiggo 7 to‘rtta yetakchi krash-testda 5 yulduz olgan birinchi Xitoy avtomobili bo‘ldi</h1>
<h3> Tiggo 7 modeli nufuzli xalqaro tashkilotlar - Euro NCAP, ANCAP va ASEAN NCAP tomonidan ketma-ket eng yuqori
    xavfsizlik reytinglariga sazovor bo‘ldi. Avval qo‘lga kiritilgan C-NCAP sertifikati bilan birga Tiggo 7 Xitoy brendi
    orasida avtomobil xavfsizligini baholashning to‘rtta asosiy global tizimida maksimal natijaga erishgan yagona
    modelga aylandi.</h3>
<img src = "https://storage.kun.uz/source/11/89hvp84Bslbl0vYStKcGgy5aolhdIDi1.jpg"/>
<p> ASEAN NCAP’da rekord — 94,68 ball

    2025 yil oxirida Tiggo 7 ASEAN NCAP sinovlarida 94,68 ball to‘plab, 2011 yildan buyon tashkilot tarixidagi eng
    yuqori natijani qayd etdi. Model «Katta yoshli yo‘lovchilarni himoya qilish» va «Xavfsizlikni ta’minlash tizimlari»
    toifalarida «ikki karra maksimal ball» olgan yagona ulanadigan gibrid (PHEV) bo‘ldi.

    Zich trafikka moslashish uchun L2+ intellektual tizimi takomillashtirildi: ko‘rinmas hududlar monitoringi
    optimallashtirildi va orqa tomondan kesishma harakat haqida ogohlantirish funksiyasi qo‘shildi. Barcha funksiyalar
    15 km/soatdan yuqori tezlikda avtomatik ravishda faollashadi. Passiv xavfsizlik 61% dan ortiq yuqori mustahkam
    po‘latdan iborat kuzov va old alyuminiy zarbaga qarshi to‘sin orqali ta’minlanadi.

    60 kun ichida ikki karra yutuq: Euro NCAP va ANCAP

    2025 yil oktyabr oyida Tiggo 7 CSH Euro NCAP’ning qat’iy sinovlarida 5 yulduzga sazovor bo‘lib, barcha toifalarda
    yuqori natijalarni ko‘rsatdi:

    Katta yoshli yo‘lovchilarni himoya qilish: 82%
    Bolalar himoyasi: 85%
    Yo‘l harakatining zaif ishtirokchilarini himoya qilish: 80%
    Xavfsizlikni ta’minlash tizimlari: 78%
    Dekabr oyida ANCAP ham ushbu natijalarni o‘z sinovlari orqali tasdiqladi. Ikki oy ichida ikki nufuzli tashkilot
    tomonidan e’tirof etilishi har bir Tiggo 7 jahon bozori uchun yagona va eng yuqori standartlar asosida ishlab
    chiqarilishini tasdiqlaydi.

    Global muvaffaqiyat asosi — muhandislik aniqligi

    Konstruksiya: 60% dan ortiq yuqori mustahkam po‘latdan iborat energiya yutadigan kapsula turidagi karkas.
    Materiallar: muhim zonalarda mustahkamlik chegarasi 1500 MPa bo‘lgan issiq shtamplangan po‘lat qo‘llangan.
    Passiv himoya: standart komplektatsiyada 8 ta xavfsizlik yostiqchasi.
    Faol xavfsizlikni piyodalarni aniqlaydigan avtomatik favqulodda tormozlash tizimi (AEB) va real yo‘l sharoitida
    ko‘rinmas hududlarni bartaraf etuvchi 540 gradusli shaffof shassi ta’minlaydi.

    Amaldagi g‘amxo‘rlik: Chery’ning O‘zbekistondagi mahalliy kampaniyasi

    Chery xavfsizlik konsepsiyasini nafaqat texnologiyalarda, balki mijozlarga xizmat ko‘rsatish jarayonida ham izchil
    namoyon etmoqda. 2026 yil 15 yanvardan 15 fevralgacha O‘zbekistonda Chery Family Care aksiyasi o‘tkazildi.

    Avtomobil egalari uchun mahalliy iqlim sharoitida muhim bo‘lgan tizimlar bo‘yicha bepul diagnostika taklif etildi:
    antifriz, tormoz suyuqligi, motor moyi va konditsioner tizimi darajasini tekshirish. Barcha zarur servis ishlariga
    20% chegirma amal qildi. Mazkur tashabbus mijozlar so‘rovlariga javob sifatida amalga oshirilib, servis xizmatini
    doimiy takomillashtirish strategiyasining bir qismiga aylandi.

    O‘zbekistondagi Chery avtomobillarining xususiyatlari va narxlari bilan rasmiy distribyutor — ADM kompaniyalar
    guruhi taqdim etgan ma’lumotlar asosida cheryauto.uz sayti orqali tanishish mumkin. </p>
<h1> 3 xil tovlanuvchi archazor, go‘zal sharshara: Lashkarakdan fotoreportaj </h1>
<h3> Qurama tog‘lari etagidagi Lashkarak qishlog‘i Toshkent viloyatining Angren shahriga qarashli. 1980 kishi yashaydigan qishloqda chorvachilik, dehqonchilik va asalarichilik bilan shug‘ullanishadi. Qishloq o‘rtasidan soy o‘tgan. Lashkarak 4 faslda ham mehmonlar bilan gavjum. Kun.uz muxbiri qishloqdan fotoreportaj tayyorladi. </h3>
<img src = "https://storage.kun.uz/source/11/2YNipi-BrBMysB-5kkWUGWiXAFa16tRi.jpg" width = "49%"/>
<img src = "https://storage.kun.uz/source/11/NZjz6nThJ1hoRmThDe8n-UY9X5ZoHFRg.jpg" width = "49%"/>
<img src = "https://storage.kun.uz/source/11/Itwetg-e9y30QqbVOJ6dW-XfcGD9DuvB.jpg" width = "49%"/>
<img src = "https://storage.kun.uz/source/11/2I8B4mTF91aMNeYgqTQh-ZhmMOzCiBzB.jpg" width = "49%"/>

<h1> Yunusobodda 10 tup qarag‘ay arralab ketilgani bo‘yicha jinoyat ishi qo‘zg‘atildi</h1>
<h3> 2021 yil 14 dekabr kuni tunda Toshkentning Yunusobod tumanida noma’lum shaxslar qurilish rejalashtirilayotgan hududdagi 10 ta daraxtni arralab ketishi bilan bog‘liq holat yuzasidan jinoyat ishi ochildi.</h3>
<img src = "https://storage.kun.uz/source/8/HKhPDT6SBLPE-r9ZDCAIPihbE6slm8iw.jpg" width = "45%">
<p> «Yunusobod tumanida 10 dona qarag‘ay arralab ketilganligi holati yuzasidan Jinoyat kodeksining 198-moddasi 3-qismi
    bilan jinoyat ishi qo‘zg‘atilgan», deyiladi Bosh prokuror matbuot kotibi ma’lumotida.

    Toshkent shahar Ekologiya va atrof-muhitni muhofaza qilish boshqarmasi o‘rganishlari davomida diametri 28, 26,7, 37,
    18, 27,7, 25, 23,8, 21, 18,7 va 22,2 santimetrli daraxtlar arralangani aniqlangandi.

    Hududda istiqomat qiluvchi aholining ta’kidlashicha, avvalroq ham daraxtlarni quritishga urinishlar bo‘lgan.
    Qurilish amalga oshishi kerak bo‘lgan hudud oldin o‘rab olingan, archalarni quritish uchun taglari kesib chiqilgan.

    Dekabr oyida ekologlar botanika bog‘i mutaxassislarini jalb qilgan holda zararlangan daraxtlarni saqlab qolish uchun
    agrotexnik tadbirlarni amalga oshirgan. Qarag‘ay daraxtlari tanasidagi jarohatlar davolangan va yopilgan, daraxtlar
    raqamlangan.

    Shov-shuvlarga qaramay, daraxtlarga ikkinchi marta suiqasd uyushtirildi. 2022 yil 10 yanvarga o‘tar kechasi noma’lum
    shaxslar yana 4 tup eldor qarag‘ayini kesib tashladi.

    Yunusobod tumani prokurori Saidkarim Muxtarovning ma’lum qilishicha, Amir Temur va Chinobod ko‘chalari chorrahasida
    kesilgan 10 ta qarag‘ay sabab o‘simlik dunyosiga 83 million so‘m zarar yetgan.</p>
    <a href = "3rd task.html"> <- Back </a>
</body>
</html>